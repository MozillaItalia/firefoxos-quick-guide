# Ambiente di sviluppo per Firefox OS {#setup}

## Il motore Gecko

I browser utilizzano diversi motori di rendering per mostrare le pagine web: Google Chrome e Opera utilizzano Blink (un fork di WebKit), Internet Explorer utilizza Trident, mentre Safari utilizza WebKit. Mozilla ha il suo motore, chiamato Gecko, che viene utilizzato da Firefox desktop, Firefox per Android e Firefox OS. Poiché questi progetti usano lo stesso motore, è possibile sviluppare per Firefox OS utilizzando il browser Firefox desktop (con alcuni svantaggi[^engine]).

[^engine]: Nonostante i prodotti Mozilla utilizzino lo stesso motore di rendering, la versione di Gecko disponibile in Firefox OS è meno aggiornata rispetto a quella di Firefox desktop. Questo perché il ciclo di rilascio di Firefox OS è più lento rispetto a quello della versione Desktop. In pratica, questo vuol dire che alcune funzionalità non sono disponibili (o non funzionano come immaginato) quando si provano su Firefox OS - quindi è sempre importante verificare che la propria applicazione funzioni su un dispositivo Firefox OS. Inoltre, bisogna ricordarsi che gli utenti possono utilizzare versioni differenti di Firefox OS, quindi alcune potrebbero non avere tutte le funzionalità richieste. È importante fornire sempre un'alternativa in caso alcune di queste funzionalità non siano disponibili.

## Di che cosa abbiamo bisogno?

Per sviluppare e provare le applicazioni realizzate per Firefox OS abbiamo bisogno di:

 * Una versione recente di [Firefox desktop][1].
 * [Firefox OS Simulator][2] (scegli la versione che vuoi installare. Anche tutte. Ti consigliamo le versioni 1.3, 1.4 e 2.0). 
 * (facoltativo) Un editor testuale per programmare[^editor].
 
[^editor]: esistono molti buoni editor con diversi livelli di complessità e caratteristiche. Un editor molto diffuso, che mi sento di consigliare a chi non ha ancora trovato il suo preferito, è [SublimeText][3]. Personalmente, io utilizzo [WebStorm][4] che è un IDE completo per la realizzazione di web app.
  
## Configurazione del WebIde

Se stai usando la versione attuale di Firefox (34 o successive) il WebIde è già integrato. WebIde da solo non basta, se non hai un disposititvo devi installare anche i simulatori per fare le prove. Mozilla ha una [documentazione completa a riguardo][5] se vuoi approfondire l'argomento.  

Adesso è il momento di vedere come funziona WebIde. Clicca su **Strumenti -> Web Developer -> WebIde**.

![Dove puoi trovare WebIde](images/originals/locate-webide.png)

Dopo l'apertura dell'App Manager vedrai una schermata come questa.

![WebIde viene aperto in una nuova finestra](images/originals/webide-startup.png)

La finestra è ancora vuota e noi adesso andiamo ad installare i simulatori sul computer.

![La barra degli strumenti di WebIde](images/originals/webide-detail-toolbar.png)

Nella barra degli strumenti abbiamo il pulsante **Seleziona ...**, fai click per scegliere o installare una particolare versione del simulatore. WebIde può gestire più versioni di Firefox OS quindi ti consigliamo di installare le versioni 1.3, 1.4 e 2.0 di Firefox OS Simulator senza avere problemi di compatibilità, ricordati che più è alto il numero di versione e più tardi verrà rilasciata al pubblico.

![Il menù del simulatore con le varie opzioni](images/originals/webide-runtime-select.png)

Fai clic su **Installa il simulatore** e seleziona la versione da installare facendo click sul bottone relativo. Hai finito!

## Usare un dispositivo Firefox OS per lo sviluppo

Puoi usare il tuo dispositivo con Firefox OS per effettuare il debug delle tue applicazioni. Ecco come fare:

* Installa `adb`[^adb]
* Installa l'addon per Firefox [ADB Helper][6] per far comunicare Firefox con il tuo dispositivo

Se hai fatto tutto per bene e colleghi il tuo dispositivo al computer, Firefox lo rileverà e verrà mostrato tra i dispositivi utilizzabili dal WebIde

![Senza e con ADB helper](images/originals/adb_helper.png)

[^adb]: adb è la sigla con cui indichiamo il programma *android debug bridge* uno strumento per comunicare con i dispositivi che si basano su Android

Per fare debugging remoto il sistema deve riconoscere il dispositivo quindi sono necessari gli Android Tools o in parole povere `adb`. Come abbiamo accennato Firefox OS è basato su Android e quindi possiamo sfruttare alcuni dei suoi strumenti da sviluppatore come `adb`, che permette di passare dei file e di comunicare da computer a dispositivo e viceversa.  
Se adb non è presente nel computer, Firefox non potrà rilevare alcun dispositivo connesso!

## Riassunto

In questo capitolo abbiamo scoperto che tutto ciò di cui abbiamo bisogno per sviluppare *app per Firefox OS* è il browser Firefox per desktop (e un buon editor di testo).

Ora che abbiamo configurato l'ambiente di sviluppo, siamo pronti per soffermarci su qualche concetto base prima di creare la nostra prima app.

[1]: http://getfirefox.com
[2]: https://ftp.mozilla.org/pub/mozilla.org/labs/fxos-simulator/
[3]: http://sublimetext.com/
[4]: http://jetbrains.com/webstorm/
[5]: https://developer.mozilla.org/it/Firefox_OS/usare_l_app_Manager
[6]: https://ftp.mozilla.org/pub/mozilla.org/labs/fxos-simulator/
